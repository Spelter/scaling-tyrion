\addcontentsline{toc}{section}{Norwegian Summary}
\section*{Norwegian summary}

I denne rapporten presenterer vi et forslag til et databasert
førerinformasjonssystem og den tilhørende programvarearkitekturen. Systemet
blir utviklet i samarbeid med Revolve NTNU, et frivillig team med studenter som
deltar i Formula Student-konkurranser i Tyskland og England med en egenutviklet
bil. 

Ideén bak systemet er å skape et førerinformasjonssystem for bruk i motorsport
-- et område hvor førerinformasjonssystemer ikke har utviklet seg mye, på tross
av store fremskritt på andre områder.

Vi foreslår en systemløsning som ikke før har blitt brukt i motorsport, en
``head-up display''-løsning som tar i bruk et skjermsystem som kan bæres under
en hjelm og mottar data gjennom en trådløs tilkobling til bilens innebygde
sensornettverk. 

For å muliggjøre systemet beskriver rapporten en programvarearkitektur designet
for tilfredsstille krav om høy modifiserbarhet, og som benytter parallelle,
rekonfigurerbare, og sekvensielle transformasjonsfiltre samt et
programvaredefinert nettverkssystem for kommunikasjon med sensornettverk.

Det foreligger ikke noen formell verifikasjon av arkitekturen, men vi foreslår
metrikker som kan benyttes til å kontrollere at arkitekturen tilfredsstiller
målene og kravene som har blitt spesifisert.
\clearpage
